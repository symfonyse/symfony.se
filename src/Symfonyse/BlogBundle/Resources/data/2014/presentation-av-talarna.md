---
title: "En presentation av talarna"
tags: ["November Camp"]
authors: ["Tobias Nyholm"]
published: "2014-10-24"
---

Det var väldigt svårt att välja ut vilka som skulle tala bland alla call for papers. Men till slut lyckades vi och
vi är väldigt glada över att ha en sådan bra uppsättning talare i år. Schemat för vem som ska tala när är inte klart
ännu men jag tänkte presentera talarna och deras tal.

Först ut bland talarna är Mathias Verraes. Han är en av de ledande rösterna i PHP-världen när det gäller Domain-Driven
 Design. Han kommer att tala om DDD och hur man inte låter sig bli hindrad utav ramverket när man använder DDD pattern.

Matthias Noback kommer att berätta hur man använder events
på bästa sätt. Han kommer också svara på frågor som hur man debuggar sina events. Matthias är författare till böckerna
”A Year With Symfony” och ”Principles of PHP Package Design”. Han kommer ocskå att hålla en workshop dagen innan eventet
där man kan lära sig Symfony på både avancerad- och nybörjarnivå. För att workshoppen ska bli så bra som möjligt har vi
 ett begränsat antal platser.

Ett tal som jag tycker låter väldigt intressant är Raul Fraile som ska prata om cryptovirus. Han kommer att demonstrera
hur man skapar ett cryptovirus och sedan injicera det in i en Symfonyapplikation. All i utbildningssyfte... såklart.

Hur gör man när man har en gammal applikation som skulle vilja använda Symfony till, men du vill slippa skriva om allt?. Carl
Vuorinen kommer att berätta hur man kan göra en legacyapplikation och en Symfonyapplikation samtidigt. Han visar också
 hur man kan byta ut delar av applikationen med Symfonykomponenter. Det handlar om hur man hanterar technical debt.

Nästa talare är en av två svenskar. Det är vår vän från det svenska Drupal-communityt Niklas Modess. Han kommer att prata
om best practices med deploy-processen. Vad är det man vill uppnå med en bra deploy-process? Hur uppnår man dessa mål?

Funderar du på att bygga en e-handelsplattform? Då har du säkert tittat på open sourcevarianter som Magento, Prestashop
m.fl. Men har du tittat på Sylius? Det är ett Symfonybaserad webshop med över en halv miljon downloads. Vi har äran att få
lyssna på skaparen till Sylius, Paweł Jędrzejewski, som kommer ge oss en rundtur och en introduktion.

Den sista talare som jag presenterar är vår egna Magnus Nordlander. Han kommer att berätta om hur man förbättrar prestandan
på sin applikation. Han kommer att prata om olika verktyg och hur man använder dem för att hitta flaskhalsar i sin kod.



Vill du veta mer om talarna, följa dem på twitter eller köpa biljetter till konferensen? [Klicka här](http://www.symfony.se/november-camp/)
