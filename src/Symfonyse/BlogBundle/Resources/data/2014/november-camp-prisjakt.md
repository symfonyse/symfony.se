---
title: "Sponsor: Prisjakt"
tags: ["November Camp"]
authors: ["Rickard Bennison"]
published: "2014-11-05"
---

Vi är väldigt stolta att kunna presentera Prisjakt som guldsponsor för årets November Camp.

Kanske har du märkt att Prisjakt inte gör saker som alla andra? Varför kan du till exempel lista cykelhjälmar efter antal
ventilationshål, eller välja bland fler än femtio egenskaper för att hitta rätt utegrill?

För dem är detta helt självklart, men låt oss ta det från början.
Det finns ingen snyggt regisserad historia att skryta med. Prisjakt är inte heller skapat från stela grafer och ändlösa
PowerPoints. Nej, allt började vid millennieskiftet med en nybliven far, Jonas Bonde.

Genom nyfikenhet och envishet skapade Jonas en svensk prisjämförelsesajt från sin källare. Han hade en ambition att
erbjuda en komplett jämförelsetjänst, med alla Sveriges webbutiker, en källa till kunskap och ett skydd mot felköp.

Jonas var trött på dyra enterprise-lösningar och bestämde redan från början använda fri programvara i hög grad.
Själva sajten är därför byggd på en klassisk LAMP-stack

Hängivna användare, smarta funktioner och ett livligt forum har genererat enorma mängder åsikter, kommentarer, omdömen
och recensioner. Prisjakt har blivit ett hem för konsumenter som ville diskutera och hjälpa andra.

Prisjakt har gått från källare till våningsplan och på tioårsjubileet var de 80 anställda och den mest välbesökta
jämförelsesajten i Sverige.

De har rekryterat utifrån genuint intresse och flera användare är idag passionerade medarbetare. De vill veta allt om
det de är intresserade av därav deras deltagande i det här Symfonyeventet (November Camp 2014). Det är också deras
passionerade vetgirighet som gör att de skapar möjligheten att filtrera på antal ventilationshål. ☺